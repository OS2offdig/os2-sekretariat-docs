---
title: Funktionsbeskrivelse – Produktkoordinator i OS2
layout: default
parent: Organisation og Roller
nav_order: 4
---

# Funktionsbeskrivelse – Kommunikationsmedarbejder i OS2

## Formål med stillingen

Formålet med stillingen er at skabe kendskab, synlighed og fællesskab omkring OS2. Kommunikationsmedarbejderen skal understøtte medlemmer, produktfællesskaber og sekretariatet med kommunikation, så OS2’s formål omsættes i praksis:

- at udbrede kendskabet til og brugen af open source i danske kommuner, regioner og statslige institutioner,
- at sikre en governance-ramme for open source i det offentlige,
- at fremme teknisk udveksling, videndeling og fælles ejerskab.

Stillingen er central for at sikre, at medlemmerne oplever værdi og at OS2 står stærkt i den fællesoffentlige digitalisering.

## Ansvarsområde

Kommunikationsmedarbejderen har ansvar for at:

##### 1. Planlægge og gennemføre OS2’s kommunikationsindsats på tværs af kanaler

Det kan f.eks. være:

- Udarbejde årlig kommunikationsplan med faste aktiviteter (nyhedsbreve, SoMe-kampagner, udgivelser og andre aktiviteter).
- Planlægge indhold til LinkedIn med fokus på OS2-produkter, arrangementer og open source.
- Opdatere hjemmeside med produktnyheder, cases og arrangementer.
- Koordinere kommunikation ifm. generalforsamling, brugerklubmøder og OS2 events.

##### 2. Understøtte sekretariat, bestyrelse og produktfællesskaber med målrettet kommunikation

Det kan f.eks. være:

- Udarbejde standardpræsentationer og talepunkter til bestyrelse/sekretariat.
- Udarbejde skabeloner og kommunikationspakker, som produktfællesskaber kan bruge i styre- og koordinationsgrupper.
- Skrive nyhedsbreve målrettet forskellige målgrupper (IT-chefer, koordinatorer, direktioner og leverandører).
- Støtte produktfællesskaber med kommunikation om nye versioner, onboardingmaterialer og webinarer.

##### 3. Dokumentere og formidle erfaringer, metoder og resultater

Det kan f.eks. være:

- Lave cases om OS2-produkter og deres værdi i en kommune/myndighed.
- Skrive artikler om erfaringer med samarbejde og udvikling i OS2-fællesskabet og dele dem i OS2’s kanaler eller branchemedier.
- Samle læring fra projekter/produkter og formidle det i guides eller blogindlæg.
- Bidrage til OS2’s medlemsinformation med tekster, cases og visuelle elementer.

##### 4. Bidrage til at OS2 er synligt og relevant i forhold til samarbejdspartnere nationalt og internationalt

Det kan f.eks. være:

- Udarbejde indlæg til LinkedIn og branchemedier, der viser OS2 som en del af løsningen på digital suverænitet.
- Bidrage til OS2’s repræsentation i europæiske netværk (fx OSPO Alliance, Interoperable Europe Portal) ved at skrive korte nyheder eller bidrag på engelsk.
- Koordinere kommunikation ifm. konferencer og messer (OffDig, Digitaliseringsmessen).
- Følge debatten om open source i det offentlige og bruge det til at positionere OS2 i samarbejdet med KL, KOMBIT og Digst.

## Arbejdsopgaver og prioritering

For at skabe klarhed og realistiske forventninger anvendes prioriteringsmodellen **MUST, SHOULD, COULD**. Modellen kendes fra projekt- og porteføljestyring ([MoSCoW-metoden](https://en.wikipedia.org/wiki/MoSCoW_method)) og bruges til at adskille:

- **MUST** – opgaver der er uundværlige for at OS2 kan fungere.
- **SHOULD** – opgaver der er vigtige, men som kan tilpasses efter ressourcer.
- **COULD** – opgaver der er ønskelige og gennemføres, hvis der er ekstra tid eller mulighed.

Ved at bruge modellen kan både medarbejder og ledelse løbende prioritere opgaverne, så kerneopgaver altid løses, mens øvrige indsatser tilpasses ressourcer og strategiske behov.

### MUST (skal løses for at OS2 kan fungere)

- Medlemskommunikation: nyhedsbrev, hjemmesideopdateringer, guides og kommunikationspakker til produktfællesskaber.
- Dokumentation og videndeling: cases, artikler og beskrivelser af erfaringer og resultater.
- Bidrage til udvikling af kommunikationsstrategien.
- Bestyrelse og sekretariat: bidrage til talepunkter, præsentationer og materialer til beretninger, seminarer og generalforsamling.

### SHOULD (bør løses, når ressourcerne er til stede)

- Strategisk positionering: synliggøre OS2 i forhold til KL, KOMBIT, Digitaliseringsstyrelsen og øvrige aktører.
- Konferencer og messer: Koordinere OS2s deltagelse på konferencer og messer.
- Arrangementer: kommunikationsplan og synlighed omkring OS2s generalforsamling, meet-ups og tilsvarende OS2 arrangementer.
- Sociale medier: planlagt indsats (primært LinkedIn).

### COULD (nice-to-have, når der er ekstra tid eller ressourcer)

- Visuel og teknisk produktion: præsentationer, video, grafik, infografikker og kampagner.
- Engelsk kommunikation og international profilering (fx EU og OSPO-netværk).
- Presse- og mediekontakt.
- Opsøgende community-building: deltage i produktfællesskaber for at opsamle historier og input.

## Samarbejdsrelationer

- Sekretariatschefen (primær reference).
- Øvrige medarbejdere i OS2-sekretariatet.
- Bestyrelsen for OS2.
- Medlemmer og produktfællesskaber.
- Andre centrale aktører (KL, KOMBIT, Digitaliseringsstyrelsen, internationale OSPO-netværk).

## Faglige kvalifikationer

- Det er væsentligt at have kompetencer indenfor kommunikation (tekst, SoMe, video, branding, arrangementer).
- Evne til at omsætte komplekse emner til letforståelig formidling.
- Ønsker at forstå og arbejde med open source og fællesskaber
- Basale grafiske og præsentationstekniske kompetencer er en fordel.

## Personlige kvalifikationer

- Er systematisk, struktureret og kan prioritere mellem opgaver.
- Selvstændig og initiativrig.
- Har overblik, er nysgerrig og motiveret for at tilegne sig ny viden.
- Tillidsvækkende i samarbejde med medlemmer, leverandører og samarbejdspartnere.

## Øvrige forhold

- 37 timer pr. uge.
- Ingen personaleansvar.
- Ingen selvstændigt budgetansvar, men indgår i planlægning af kommunikationsrelaterede udgifter.
- Funktionsbeskrivelsen revideres løbende og afstemmes årligt i samråd med sekretariatschefen.