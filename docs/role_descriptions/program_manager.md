---
title: Funktionsbeskrivelse – Programleder i OS2
layout: default
parent: Organisation og Roller
nav_order: 7
---

# Funktionsbeskrivelse – Programleder i OS2

## Formål med stillingen
Programlederen har det overordnede ansvar for at sikre en sammenhængende udvikling og koordinering af et eller flere OS2-programmer bestående af beslægtede produkter og projekter.  
Rollen kombinerer elementer af projekt- og produktledelse, prioritering og strategisk koordinering.  
Formålet er at skabe kvalitet, ejerskab og værdi i programmet og de underliggende projekter og produkter, så udviklingen af sker i overensstemmelse med foreningens vision, mission og principper.

## Ansvarsområde
Programlederen har ansvar for:
- Strategisk ledelse og prioritering inden for et samlet program eller produktområde.  
- Projektledelse og udvikling af ét eller flere OS2-projekter/produkter.  
- At sikre, at OS2’s governance-model og principper efterleves i program/projekt/produkt.  
- Koordinering af samarbejde mellem sekretariat, styregruppe(r), koordinationsgruppe(r) og leverandøre(r).  
- Budgettering, økonomiopfølgning og indsamling af bidrag i relation til programmet.  
- Gennemsigtighed, dokumentation og kvalitet i arbejdsgange og processer.

## Arbejdsopgaver og prioritering

For at skabe klarhed og realistiske forventninger anvendes prioriteringsmodellen **MUST, SHOULD, COULD**. Modellen kendes fra projekt- og porteføljestyring ([MoSCoW-metoden](https://en.wikipedia.org/wiki/MoSCoW_method)) og bruges til at adskille:

- **MUST** – opgaver der er uundværlige for at OS2 kan fungere.
- **SHOULD** – opgaver der er vigtige, men som kan tilpasses efter ressourcer.
- **COULD** – opgaver der er ønskelige og gennemføres, hvis der er ekstra tid eller mulighed.

Ved at bruge modellen kan både medarbejder og ledelse løbende prioritere opgaverne, så kerneopgaver altid løses, mens øvrige indsatser tilpasses ressourcer og strategiske behov.

### MUST – kerneopgaver
- Have rollen som *Product Owner* for et eller flere OS2-produkter.  
- Udarbejde og følge op på program- og produktstrategi, mål og roadmap.  
- Sikre prioritering af udviklingsaktiviteter i samarbejde med styre- og koordinationsgruppe(r).  
- Sikre kvalitet, dokumentation og gennemsigtighed i alle leverancer.  
- Følge op på fremdrift, budget og ressourcer.  
- Gennemføre reviews og sikre, at produkter følger OS2’s standarder.  
- Sikre løbende dialog med sekretariat, bestyrelse, medlemmer og leverandører.  
- Være kontaktpunkt for de fællesskaber og leverandører, der indgår i programmet.  

### SHOULD – vigtige udviklingsopgaver
- Udarbejde business cases, kravspecifikationer og roadmap for nye initiativer.  
- Understøtte opbygningen af fællesskaber omkring produkter og sikre engagement.  
- Bidrage til professionalisering af leverandørsamarbejde og kontraktgrundlag.  
- Koordinere sikkerhed, compliance og kvalitetskrav på tværs af produkter.  
- Bidrage til videreudvikling af OS2’s governance-værktøjer og skabeloner.  
- Identificere synergier mellem OS2-produkter og eksterne fællesskaber.  

### COULD – bidrag afhængigt af ressourcer og fokus
- Bidrage til ekstern kommunikation, formidling og repræsentation af OS2.  
- Understøtte fundraising og udviklingsmuligheder for nye projekter.  
- Deltage i netværk, konferencer og vidensdeling på tværs af sektoren.  
- Udvikle best practice og læringsmateriale til brug i produktfællesskaber.  
- Facilitere workshops og erfaringsudveksling på tværs af OS2’s produkter.  

## Samarbejdsrelationer
Programlederen refererer i det daglige til **sekretariatschefen** som en del af OS2-sekretariatet.  
I arbejdet med et specifikt OS2-produkt refererer programlederen fagligt til **styregruppen** for produktet og varetager opgaver på dens mandat.  

Programlederen samarbejder tæt med:
- Styregruppen og koordinationsgruppen for det eller de produkter, der indgår i programmet.  
- Sekretariatets øvrige medarbejdere, herunder produktkoordinatorer, produktkonsulenter, enterprise-arkitekt og kommunikationsmedarbejder.  
- OS2’s bestyrelse i forbindelse med governance-opfølgning, status og rapportering.  
- Leverandører, samarbejdspartnere og andre offentlige fællesskaber.  
- OS2’s medlemmer og brugere af produktet.  

## Faglige kvalifikationer
- Solid erfaring med projekt- og produktledelse, gerne inden for digitalisering i det offentlige.  
- Kendskab til agile metoder og open source-modeller.  
- Forståelse for økonomistyring, kontraktarbejde og governance.  
- Evne til at omsætte strategiske mål til konkrete udviklingsplaner.  
- Stærke skriftlige og mundtlige kommunikationsevner.  

## Personlige kvalifikationer
- Helhedsorienteret og strategisk tænkende.  
- Nysgerrig og fagligt velfunderet med evne til at skabe engagement.  
- Struktureret og vedholdende med sans for kvalitet og fremdrift.  
- Samarbejdsorienteret og diplomatisk i en kompleks interessentstruktur.  
- Deler OS2’s værdier om åbenhed, deling og fælles ejerskab.  

## Øvrige forhold
- Timetal: 37 timer pr. uge.
- Ingen personaleansvar.
- Ingen selvstændigt budgetansvar, men bidrager til planlægning af tekniske udviklingsaktiviteter.
- Funktionsbeskrivelsen revideres løbende og afstemmes årligt i samråd med sekretariatschefen.
- Rollen finansieres som en del af programmets samlede ramme.  
- Rollen er fleksibel og kan over tid tilpasses nye programmer eller produktområder efter behov.  
