---
title: Produktkonsulent
layout: default
parent: Organisation og Roller
nav_order: 2
---

# Funktionsbeskrivelse – Produktkonsulent i OS2

## Formål med stillingen

Formålet med stillingen er at understøtte OS2’s strategiske indsatser, som fastlægges og justeres af bestyrelsen over tid. Produktkonsulenten skal som rådgiver og facilitator hjælpe medlemmer og produktfællesskaber med at organisere samarbejder, sikre forankring i OS2’s styringsmodel og udvikle rammer, der gør det lettere at deltage og bidrage.

For tiden er de strategiske indsatser særligt:

- **Forbedre OS2’s tilbud** – styrke onboarding, kvalitet og governance i eksisterende produkter.
- **Talentudvikling af nye produkter** – hjælpe nye ideer og ildsjæle til at blive modne OS2-produkter, som kan skabe fælles værdi.

Stillingen er central for at gøre OS2’s produkter mere bæredygtige, skalérbare og anvendelige på tværs af det offentlige.

## Ansvarsområde

Produktkonsulenten har ansvar for at:

### 1. Rådgive og facilitere produktfællesskaber

- Understøtte organisering, roller og processer i styre- og koordinationsgrupper.
- Rådgive om anvendelse af OS2’s styringsmodel og fælles værktøjskasse.
- Hjælpe med at skabe klare aftaler om ansvar, økonomi og leverandørsamarbejde.

### 2. Forbedre onboarding og drift af eksisterende produkter

- Bidrage til udvikling af skabeloner, guides og standarder, der letter arbejdet i produktfællesskaber.
- Afholde workshops og onboardingforløb for nye deltagere.
- Samle og dele erfaringer på tværs af produkter.

### 3. Talentudvikling

- Hjælpe ildsjæle og ideer fra tidlig fase til etablering som fælles OS2-produkt.
- Sikre at nye initiativer får den nødvendige organisering, governance og økonomi på plads.
- Bidrage til at nye produkter arbejder med kvalitet og bæredygtighed fra start.

### 4. Understøtte OS2’s professionalisering

- Bidrage til, at OS2 fremstår som et stærkt og professionelt fællesskab.
- Arbejde tæt sammen med sekretariat, bestyrelse og produktkoordinatorer om at styrke OS2’s værktøjskasse og metoder.

## Arbejdsopgaver og prioritering

For at skabe klarhed og realistiske forventninger anvendes prioriteringsmodellen **MUST, SHOULD, COULD**. Modellen er kendt fra projekt- og porteføljestyring ([MoSCoW-metoden](https://en.wikipedia.org/wiki/MoSCoW_method)) og bruges til at adskille:

- **MUST** – opgaver der er uundværlige for at OS2 kan fungere.
- **SHOULD** – opgaver der er vigtige, men som kan tilpasses efter ressourcer.
- **COULD** – opgaver der er ønskelige og gennemføres, hvis der er ekstra tid eller mulighed.

Ved at bruge modellen kan både medarbejder og ledelse løbende prioritere opgaverne, så kerneopgaver altid løses, mens øvrige indsatser tilpasses ressourcer og strategiske behov.

### MUST (skal løses for at OS2 kan fungere)

- Rådgive produktfællesskaber i organisering, governance og processer.
- Understøtte onboarding af nye deltagere i eksisterende produkter.
- Hjælpe nye initiativer og ildsjæle med at etablere fælles projekter.
- Udarbejde guides og skabeloner til brug i OS2’s værktøjskasse.

### SHOULD (bør løses, hvis ressourcerne er til stede)

- Afholde workshops og faciliterende forløb for produkter og nye projekter.
- Bidrage til kvalitetssikring og dokumentation på tværs af produkter.
- Samle og dele best practice fra produktfællesskaber.
- Understøtte koordinering på tværs af flere produkter med fælles behov.

### COULD (nice-to-have, hvis der er ekstra tid eller ressourcer)

- Udvikle nye metoder og værktøjer til produktmodning.
- Bidrage til internationale aktiviteter og erfaringsudveksling.
- Udarbejde showcases og eksempler på vellykket produktudvikling i OS2.
- Yde ekstra støtte til medlemmer og produkter med særlige lokale behov.

## Samarbejdsrelationer

- Sekretariatschefen (primær reference).
- Øvrige medarbejdere i OS2-sekretariatet (kommunikationsmedarbejder, enterprise arkitekt, produktkoordinator).
- OS2’s bestyrelse.
- Produktfællesskaber, styre- og koordinationsgrupper.
- Samarbejdspartnere: KL, KOMBIT, Digitaliseringsstyrelsen og andre fællesskaber.

## Faglige kvalifikationer

- Erfaring med rådgivning, facilitering og procesledelse.
- Forståelse for styringsmodeller, organisering og samarbejde i fællesskaber.
- Interesse for at styrke fællesoffentlig digitalisering med open source.
- Evne til at udarbejde guides, skabeloner og principbeskrivelser

## Personlige kvalifikationer

- Stærk i facilitering og rådgivning.
- Struktureret og systematisk, men også fleksibel i forhold til forskellige behov.
- Nysgerrig og åben for at lære og dele viden.
- Tillidsvækkende og god til at skabe engagement i fællesskaber.

## Øvrige forhold

- Timetal: 37 timer pr. uge.
- Ingen personaleansvar.
- Ingen selvstændigt budgetansvar, men indgår i planlægning af produktrelaterede aktiviteter.
- Funktionsbeskrivelsen revideres løbende og afstemmes årligt i samråd med sekretariatschefen.