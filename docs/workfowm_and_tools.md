---
title: Arbejdsformer og værktøjer
layout: default
nav_order: 4
---

# Arbejdsformer og værktøjer

Her finder du beskrivelse af de værktøjer og metoder, vi bruger i det daglige arbejde. Værktøjer og metoder sikre en fælles tilgang til samarbejde, struktur og dokumentation i OS2-sekretariatet. Afsnittet hjælper dig med at forstå, hvordan vi organiserer vores arbejde, træffer beslutninger og dokumenterer vores opgaver på tværs af fællesskabet.


## Samarbejdsformer {#samarbejdsformer}
Vi arbejder ud fra princippet om **åbenhed først** og kendt som Open by default. Åbenhed, dialog og fælles ejerskab er kerneværdier i OS2 og vores samarbejde bygger på løbende samtale, fælles dokumentation og klare beslutningsflow.

- **Samtale og koordinering:** Vi bruger daglig sparring og ugentlige check-ins til at skabe fælles retning, afklare prioriteringer og følge op på igangværende opgaver.  
- **Fælles dokumenter:** Vi arbejder i fælles filer på Nextcloud og GitHub, hvor alt væsentligt materiale kan findes og deles. Dokumenter skal være åbne, navngivet tydeligt og versioneret.  
- **Beslutninger:** Større beslutninger drøftes i teammøder og dokumenteres i referater. Ved tvivl skal beslutningen forankres hos sekretariatschefen.  
- **Tværgående samarbejde:** Vi arbejder tæt sammen med OS2’s bestyrelse, produktkoordinatorer og styregrupper. Kommunikation med eksterne skal altid ske på vegne af sekretariatet og med fælles synkronisering om budskaber og formål.


## Centrale værktøjer {#tools}
OS2-sekretariatet anvender en række digitale værktøjer, der understøtter samarbejde, planlægning og dokumentation:

| Værktøj | Formål | Adgang |
|----------|--------|--------|
| **Leantime** | Tidsregistrering. Bruges til at registrer tidsforbrug på opgaver. | [itk-leantime.itkdev.dk](https://itk-leantime.itkdev.dk) |
| **Nextcloud** | Fælles filarkiv. Bruges til at lagre og dele dokumenter og andre filtyper. | [boks.os2.eu](https://boks.os2.eu) |
| **GitHub** | Versionsstyring og projektstyring. Bruges til at samarbejde om kode, bygge dokumentation samt projektstyre opgaver. | [github.com/OS2offdig](https://github.com/OS2offdig) |
| **Zulip** | Intern chat og løbende sparring. Bruges til hurtig dialog, videndeling og koordinering. | [os2samtale.os2.eu](https://os2samtale.os2.eu) |
| **Airtable** | CRM Overblik. Bruges til overblik over produkter, medlemmer og tilknytninger. | [airtable.com](https://airtable.com) |
| **Hey Loyalty** | Nyhedsbreve. Bruges til at kommunikere til medlemmer og andre interessenter. | [heyloyalty.com](https://heyloyalty.com/) |
| **Odoo** | Hjemmeside. Bruges til at administrere OS2s hjemmeside. | [os2.eu](https://os2.eu/) |

Alle værktøjer skal bruges på en måde, der understøtter **fælles ejerskab og transparens**. Hvis et dokument eller en opgave kun findes lokalt, eksisterer den ikke organisatorisk.


## Filstruktur og navngivningsprincipper {#filstruktur}
- Brug altid klare og konsekvente filnavne, fx `2025-03-15_Referat_Bestyrelsesmoede.odt`.
- Mapper skal navngives så det er forklarende hvad de indeholder.
- Filer som skal deles offentligt placeres i Nextcloud under mappen *Offentligt filer til hjemmeside*
- Interne filer gemmes i Nextcloud under mappen *OS2*.
- Versionering sker på GitHub for dokumenter med offentlig relevans (fx governance, vejledninger, skabeloner).
- Personlige noter og arbejdsfiler kan ligge lokalt, men placeres i fælles arkiv, når de får varig betydning.


## Mødekultur og mødestruktur {#modekultur}
Vi lægger vægt på **struktur, nærvær og tydelige roller** i vores møder.

- **Dagsorden og formål:** Mødeindkalder er ansvarlig for at mødet har et formål og en dagsorden som er tydelig for alle deltagere.
- **Ugentligt check-in:** 20 minutter hver tirsdag til kort status på opgaver, prioriteringer og koordinering.  
- **Teammøde:** Afholdes hver anden uge i sammenhæng med ITKs fredagsmøde. Teammødet er med fokus på sammenhængskraft i teamet samt dialog og koordinering af fælles opgaver og projekter.  
- **Tværgående møder:** Efter behov med de relevante aktører f.eks. produktkoordinator, arkitekt, kommunikation og andre.  
- **Opsamling:** Alle møder skal have dagsorden og kort referat i Nextcloud eller GitHub.  
- **Facilitering:** Mødelederen har ansvar for at holde fokus på formål og beslutninger.  

Mødekulturen skal være præget af åbenhed og respekt for hinandens faglighed og tid.  

## Governance og standarder {#governance}
OS2’s måde at arbejde på bygger på den fælles [**governance-model**](https://governance.os.eu) (jf. *OS2 organisering version 1* og *governance_template.md*). Organiseringen og modellen sikrer kvalitet, transparens og ejerskab i alle OS2-projekter og -produkter.

Sekretariatet skal:
- Rådgive projekter og produkter i brugen af governance-modellen, checklisten og eventuelt andre relevante standarder.  
- Understøtte dokumentation i GitHub, så krav til *relevans, formkrav, governance og strategisk sammenhæng* følges.  
- Sikre, at alle produkter efterlever OS2’s værdier om åbenhed, fælles ejerskab og brug af open source-standarder.  
- Anvende fælles standarder for dokumentation, projektstyring og licenser (MPL 2.0 som udgangspunkt jf. [OS2s vedtægter](https://www.os2.eu/vedtaegter-for-os2-offentligt-digitaliseringsfaellesskab)).  

Governance-modellen og internationale standarder er vores fælles kvalitetsramme – både for sekretariatets interne arbejde og for de OS2-projekter og -produkter, vi understøtter.
